לנו היה קצת כסף, ואבי אמר לנו: אל תיכנסו לפה. ברור שהכל זה דרך שמועות, יהודי אחד מלמד את השני מה לעשות. עברנו לצד השני היה שם גוי, שהוא היה גם-כן קומוניסט גדול, אבל כסף כולם אהבו, אז לקחנו, ושכרנו שם חדר לכמה לילות עד שיגיע התור שלנו להעביר אותנו לאוסטריה לוינה.

צור מפה של מעבר מבודפשט לוינה לא היינו שם הרבה, רק איזה שבוע שבועיים משהו כזה. הג'וינט כבר קיבל אותנו, ומתחילים להעביר אותנו לכיוון הגבול האוסטרי. נוסעים, נוסעים ונוסעים. 
שם כבר קיבלו אותנו המדריכים היהודים הפולנים, שעבדו בשביל כסף בשביל הג'וינט, והעבירו אותנו לגבול האוסטרי. בלילה גנבנו את הגבול. אנחנו לא ידענו מי זה המדריך, רק ראינו שאחד הולך, היינו הולכים אחריו. לא שאלנו מי זה, היה אסור לדעת מי זה, כי אם היו תופסים אותו היה אוי ואבוי לו. אם שאלו אותו: מי זה המדריך: הוא אמר: אני לא יודע, אני גם-כן פליט.