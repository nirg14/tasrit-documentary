אני הייתי ילד נורא עצוב, ואני נורא התגעגעתי לאבא שלי, הייתי בן יחיד. 

אחרי כמה זמן אח של אמא שלי, אותו הארי היו לו קשרים, והוא שילם בשביל הרישיון והוא הביא את אבא שלי לבוקרשט שיהיה לנו ממה לחיות, כי פשוט השאירו אותנו באויר, ולא היה לנו ממה לחיות. המזל שלנו שהיו זוג יהודים עם ילד יותר גדול ממני בשנתיים, בשם ולפי שרמן, הוא גם כן ידע להסתדר עם מרכז המשטרה שם, היה לו גם רישיון ואנחנו היינו אוכלים אצלם צהריים, כלומר, הוא תמך בנו.
 הוא היה אדם כזה שלא היה איכפת לו מהבית, אשתו היתה עברת מבית לבית לעשות מניקיורה, ולא היה איכפת לו מה הבן לובש.

לעומת זה בגלל שאבא שלי היה חייט הוא היה תופר לי לבד את הבגדים, היו לי בגדים אחד אחד. זה היה באמת פוקח עיניים גם בביה"ס.