ב-1948 אחרי הכרזת המדינה הכניסו רכבת לתוך המחנה. המחנה הזה היה גדול מאוד, הכניסו לשם קרונות רכבת, כולם נכנסו לקרון הזה, בא הקטר, חיברו אותו לקרונות, ונסענו למינכן. 

במינכן היינו בבוכנוואלד, שם היה מחנה שקראו לו בוכנוכנוואלד. בבוכנוואלד אותו סיפור, ראינו את השרידים של מה שהיה. אבל אנחנו חיכינו להמשיך הלאה.
תמונה של משאיות מובילות פליטים לרכבת בבוכנוואלד אחרי כמה זמן הלכנו לרכבת, אני לא זוכר אם לקחו אותנו, אני חושב שלקחו אותנו במשאיות, לקחו אותנו לרכבת, ומשם לקחנו רכבת לכיוון צרפת. נסענו, מגיעים לגבול הגרמני-צרפתי, לא נתנו לנו לעבור, אני לא יודע מה שהיה, איזה עניינים, כנראה לא רצו לקבל זרם של פליטים. בסוף אחרי שתים-עשרה שעות שעמדנו בתחנה שוב מפה התחלנו לנסוע לכיוון מרסיי (Marseille). ברור שאם רכבת עומדת שתים-עשרה שעות על המקום, השארנו את הצרכים שם, הרי אדם צריך לעשות את הצרכים שלו.
תמונה של חיילים אמריקאים מחלקים אוכל אוכל היה לנו, היו לנו פרודוקטים, היה כבר בסדר, אני זוכר שהאמריקאים באמת נתנו לנו מכל טוב. נתנו לנו שם מנות, כל אחד היה לוקח מהאמריקאים, וגם היינו קונים, היה שם מה שרצינו בתוך המחנה הזה.
תמונה של האניה תיאודור הרצל 1-2 הגענו למרסיי, משם לקחו אותנו למרחק של חמישים קילומטר ממרסיי לאיזה מקום. היינו שם איזה שבעה שמונה ימים, אחר-כך קיבלנו הוראה שיש אוניה, ואנחנו נוסעים לנמל. שם חיכתה לנו אוניה של אלפיים טון, אוניה קטנה מאוד שקראו לה י"תיאודור הרצל".  זאת היתה אוניית משא שעשו לה הסבה לעולים, היא באה מאיזה נמל באיטליה.