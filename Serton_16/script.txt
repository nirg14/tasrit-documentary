היתה שם איזו תעלה של איזה בית-חרושת שהמים היו מאוד חמים. גוי אחד עמד בתוך התעלה, לקח אותנו אחד אחד ברגליים, והעביר אותנו לצד השני. בצד השני זה היה כבר הונגריה, וזה היה בדיוק אחרי הקציר של החיטה. הורדנו את הנעליים, והיינו צריכים לרוץ על אותם הקוצים שקצרו את החיטה. לא היתה לנו ברירה, למרות שאנחנו היינו עירונים לא היינו רגילים ללכת בלי נעליים. אוי ו אבוי מה שהיה לי אחר-כך ברגלים, אבל זה עבר. משם הלכנו ברגל עד שנהיה בוקר.